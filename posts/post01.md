---
name: اهمیت رنگ در فتورئالیسم
thumbnail: https://source.unsplash.com/collection/94734566/1920x1080
date: 2021-06-28
description: تقریباً هر جنبه ای از فوتورئالیسم به رنگ متکی است. رنگ نه تنها نور، بلکه ویژگی‌های سطح، بازتاب‌ها، فاصله، عمق، جو، محیط و حتی ویژگی‌های دوربین و لنز را نیز مشخص می‌کند. گاهی اوقات برای "واقعی به نظر رسیدن" چیزها کافی است یک تغییر رنگ ساده را انجام دهیم. یک لیفت جزئی به سمت مشکی یا کاهش جزئی رنگ قرمز در میدتون ها می دهید و وانگهی همه چیز سر جای خود قرار می گیرد. 
tags: ["کامپوزیت", "فتورئالیسم", "تئوری رنگ"]
---

در مورد اهمیت و فواید تسلط بر رنگ برای هنرمندان دیجیتال چه از لحاظ حس درونی و ادراکی و چه از جنبه توانایی استفاده از ابزارهای دیجیتال برای کنترل آن، هر چقدر تاکید کنم کافی نیست. اما موضوع رنگ مبحث گسترده ای است. کنکاش در آن می تواند دلهره آور باشد، اصطلاحات آن اغلب گیج کننده و پیچیده است، و تکنیک ها و روشها نیز به طور گسترده ای متفاوت است. نرم افزارهای مختلف از نام های متفاوت (و گاهی متناقض) برای عملیات رنگ استفاده می کنند و عموما مشخص نیست که برای یک کار خاص از کدام ابزار باید استفاده شود. کتاب‌های زیادی وجود دارد که علم رنگ، یا مشخصه های احساسی و زیبایی‌شناختی رنگ را پوشش می‌دهد، و راه‌های زیادی برای نزدیک شدن به تئوری و عملکرد رنگ‌ها وجود دارد. در این فصل، من تصمیم گرفتم به طور خاص بر روی جنبه هایی از رنگ تمرکز کنم که فکر می کنم در زمینه دستیابی به فوتورئالیسم ضروری هستند. به ویژه به نحوه درک، مشاهده، و تفسیر رنگ، و نحوه تفکر و کار در سیستم رنگ افزایشی می توان اشاره کرد. من برای سادگی از واژگان ضروری حوزه رنگ استفاده می کنم و تنها بر روی مرتبط‌ترین عملیات های رنگ تمرکز می‌کنم.

بیشتر انسان ها می توانند حدود ده میلیون رنگ را تشخیص دهند. ممکن است در این خصوص ما پادشاه موجودات نباشیم (بسیاری از خزندگان، حشرات و پرندگان می‌توانند رنگ‌های بیشتری ببینند)، اما همچنان دارای دید رنگی بسیار پیشرفته‌ای هستیم که به ما امکان می‌دهد آنچه را که می‌بینیم را با جزئیات بسیار دقیق جدا کنیم. برخلاف طرح های کمیک و کلیپ آرت، اشیاء در دنیای واقعی دارای یک دورخط سیاه نیستند که مرز آنها را مشخص و از هم جدا کند. با این حال، ما هنوز هم می‌توانیم بدون زحمت یک شی را از دیگری یا یک شی را از پس‌زمینه تشخیص دهیم، تنها با تشخیص رنگ. حتی اگر رنگ‌ها را بیرون بیاوریم (مثلاً در یک عکس سیاه و سفید)، باز هم می‌توانیم با تشخیص تفاوت جزئی در سایه‌های خاکستری، بهترین جزئیات را تشخیص دهیم. توانایی ما برای تجسم و تفسیر محیط اطرافمان فقط بر اساس تفاوت‌های رنگی ظریف واقعاً شگفت‌انگیز است - به خصوص که ما این کار را به طور غریزی و بدون فکر کردن در هر لحظه از زندگی‌مان انجام می‌دهیم.

